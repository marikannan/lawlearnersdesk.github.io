---
layout: post
title: "தமிழ் - செம்மொழி தகுநிலைகள்"
date:   2026-02-16 00:09:00 +0530
categories: 
excerpt: >
    தமிழ் - செம்மொழி தகுநிலைகள்
---

* Table of Contents
  {:toc}

## முன்னுரை

மொழி என்பது ஒரு சமூகத்தின் கலை, பண்பாடு, வாழ்வியல், உளவியல் மேம்பாடு, வரலாறு, சிந்தனை மற்றும் அடையாளத்தின் பிரதிபலிப்பு ஆகும். உலக மொழிகள் ஏறத்தாழ மூவாயிரம் ( 2796 ) என்றறியப்படுகிறது. உலகில் தோன்றிய பல மொழிகளில் சில மொழிகள் மட்டும் கால ஓட்டத்தைத் தாண்டி,  செம்மைத் தன்மையுடன் நிலைத்து நிற்கின்றன. அவ்வாறான மொழிகளே செம்மொழிகள் எனப் போற்றப்படுகின்றன. இக்கட்டுரையில், செம்மொழி என்றால் என்னவென்றும், செம்மொழியின் தகு நிலைகள் பற்றியும், அத்தகு நிலைகளை தமிழ் எவ்வாறு உறுதிப்படுத்துகிறது என்பது பற்றியும் விரிவாக காண்போம்.

## செம்மொழி
செம்மொழி என்பதற்க்கான வரையறையாக பரிதிமாற்கலைஞர் அவர்கள் பின்வருமாறு சிறப்புறக் கூறுவார்,

 "பலமொழிகட்குத் தலைமையும், 
 மிக்க மேதமையும் உடைய மொழி உயர்மொழி, 
 தனித்து இயங்க வல்ல ஆற்றல் சார்ந்தது தனிமொழி. 
 
 திருந்திய பண்பும், சீர்த்த நாகரிகமும் 
 பொருந்திய தூய்மொழி செம்மொழி. 
 ஆயின் தமிழ் உயர் தனிச் செம்மொழியாம்." - பரிதிமாற்கலைஞர்

 உலகின் பழமையான மொழிகளாகப் போற்றப்படும் ஆறு மொழிகளில் (லத்தீன், கிரேக்கம், எபிரேயம், சீனம், சமஸ்கிருதம், தமிழ்) இன்று உயிர்ப்புடன் விளங்குபவை சீனமும் தமிழும் மட்டுமே. அவற்றுள்ளும், தமிழ் மொழி எந்தச் சிதைவும் இல்லாமல், தன் தனித்தன்மையுடன் இன்றும் வாழ்ந்துகொண்டிருப்பது அதன் இணையற்ற சிறப்பு. பேச்சுவழக்கு குன்றாமல், இலக்கிய வளம் குறையாமல் தமிழ் காலத்தைத் தாண்டி நிற்கிறது.
 
## தமிழ் மொழி
தமிழ் மொழி பற்றி கீழ்காணும் மேற்கோற்கள் குறிப்பிடதக்கது,  

"ஓங்கல் இடை வந்து உயர்ந்தோர் தொழ விளங்கி
ஏங்கொலி நீர் ஞாலத்து இருள் அகற்றும்- ஆங் கவற்றுள்
மின்னேர் தனி ஆழி வெங்கதிர் ஒன்று ஏனையது
தன் நேர் இலாத தமிழ்."              - தண்டி அலங்காரம்

“வீறுடை செம்மொழி தமிழ்மொழி உலகம்
வேரூன்றிய நாள்முதல் உயிர்மொழி.” - பாவலரேறு பெருஞ்சித்திரனார்

## செம்மொழி - தகுநிலைகள்

### இந்திய அரசின் விதிகள்

இந்திய அரசின் (2004, 2005, 2024 திருத்தங்கள்) செம்மொழி விதிகளின்படி, ஒரு மொழி செம்மொழியென்று  அங்கீகரிக்கப்படுவதற்க்கு, கீழ்காணும் நான்கு தகுநிலைகளை பெற்றிருக்க வேண்டும். 

- குறைந்தது 1500–2000 ஆண்டுகள் தொன்மை கொண்டிருக்க வேண்டும்
- தலைமுறைகள் போற்றும் பழமையான இலக்கியச் செல்வம் கொண்டிருக்க வேண்டும்
- கவிதையுடன் சேர்ந்து அறிவியல்/அறிவுநூல்கள், கல்வெட்டு ஆதாரங்கள் கொண்டிருக்க வேண்டும்
- நவீன மொழி வடிவத்திலிருந்து தனித்துவம் அல்லது தொடர்ச்சி மாற்றம் காட்ட வேண்டும்

இந்த அனைத்து விதிகளையும் தமிழ்மொழி முழுமையாக பூர்த்தி செய்கிறது.

| தகுதிப்பாடு | செம்மொழிக்கான பொதுவான தகுதிகள் | தமிழ் மொழியில் இத்தகுதிகள் காணப்படும் விதம் |
|-------------|----------------------------------|---------------------------------------------|
| தொன்மை | குறைந்தது 1500 – 2000 ஆண்டுகள் பழமையான இலக்கிய வரலாறு. | உலகின் பழமையான மொழிகளில் ஒன்று; 2000 ஆண்டுகளுக்கும் மேலான இலக்கியப் பாரம்பரியம். |
| தனித்தன்மை | பிற மொழிகளின் பெரும் தாக்கமின்றி, தனக்கெனத் தனித்த மரபைக் கொண்டிருத்தல். | தனக்கென உறுதியான இலக்கண, இலக்கிய மரபுகள்; தனித்த ஓசை நயம். |
| செழுமையான இலக்கியப் பரப்பு | பண்டைய மற்றும் நவீன இலக்கியங்கள். | சங்க இலக்கியம் தொட்டு நவீன இலக்கியங்கள் வரை பெரும் பரப்பு. |
| மூல இலக்கியங்கள் | பிற மொழிகளிலிருந்து மொழிபெயர்க்கப்படாத மூல இலக்கியங்கள். | தமிழ் இலக்கியங்கள் பெரும்பாலானவை தமிழ் மண்ணில் தோன்றியவை. |
| உயர்வான சிந்தனைகள் | கலை, கலாச்சாரம், தத்துவம், வாழ்வியல் குறித்த உயர்ந்த கருத்துக்கள். | அறம், அகம், புறம் சார்ந்த வாழ்வியல் நெறிகள், தத்துவச் செழுமை. |
| இலக்கணச் செழுமை | முறையான மற்றும் தனித்துவமான இலக்கண அமைப்பு. | எழுத்து, சொல், பொருள் எனும் தனித்துவமான இலக்கணம். |

### மொழி ஞாயிறு தேவநேய பாவாணர் - பார்வை

மொழிஞாயிறு தேவநேய பாவாணர் அவர்க்ள், செம்மொழியின் தகு நிலைகளாக பின்வரும் 16 தகுதிப்பாடுகளாக கூறுகிறார்,

தொன்மை இயன்மை தூய்மை தாய்மை
முன்மை வியன்மை வளமை மறைமை 
எண்மை இளமை இனிமை தனிமை 
ஒண்மை இறைமை அம்மை செம்மை 
எனும்பதி னாறும் இன்றமிழ் இயல்புஎனப்
பன்னுவர் மொழிவலர் பாவாணர் தாமே.

  1. தொன்மை 
  2. இயன்மை 
  3. தூய்மை 
  4. தாய்மை
  5. முன்மை 
  6. வியன்மை 
  7. வளமை 
  8. மறைமை 
  9. எண்மை (எளிமை) 
  10. இளமை 
  11. இனிமை 
  12. தனிமை 
  13. ஒண்மை (ஒளிமை)
  14. இறைமை (திருமை)
  15. அம்மை 
  16. செம்மை

“உலகின் முதன்மைச் செம்மொழி” எனக் கருதினார். தமிழ் இயற்கை மொழி (இயல்மொழி), தொன்மொழி எனவும், பிற மொழிகளின் மீது ஆதிக்கமில்லாமல் தனித்து வளர்ந்த மொழி எனவும் வலியுறுத்தினார். தமிழ் மொழியின் சொற்களமைப்பு, ஒலி அமைப்பு, இலக்கணத் தனித்தன்மை ஆகியவை பிற மொழிகளின் தாக்கமின்றி உருவானவை என்று அவர் கருதினார்.

### மணவை முசுதபா - பார்வை

மணவை முஸ்தபா, தமிழின் செம்மொழித் தகுதியை அறிவியல், தொழில்நுட்ப, சமகாலப் பயன்பாடு என்ற கோணத்தில் விளக்கியவர். 1975 முதல் தொடர்ந்து தமிழை செம்மொழியாக அங்கீகரிக்க வேண்டும் என்று எழுத்து மற்றும் ஆய்வுகள் மூலம் வலியுறுத்தினார்.
அறிவியல் தமிழில் இலட்சக்கணக்கான கலைச்சொற்களை உருவாக்கியதன் மூலம், தமிழ் பழமையானதோடு மட்டுமல்ல, நவீன அறிவுக்கும் ஏற்ற மொழி என்பதையும் நிரூபித்தார்.

  1. தொன்மை 
  2. தனித்தன்மை 
  3. பொதுமைப் பண்பு 
  4. நடுவு நிலைமை 
  5. தாய்மைப் பண்பு 
  6. பண்பாட்டுக் கலை அறிவு பட்டறிவு வெளிப்பாடு 
  7. பிற மொழித் தாக்கமில்லா தன்மை 
  8. இலக்கிய வளம் 
  9. உயர் சிந்தனை
  10. கலை இலக்கியத் தனித்தன்மை 
  11. மொழிக் கோட்பாடு

#### தொன்மை
"திங்கனளோடும் நெழும்பரிதி தன்னனோடும்
விண்னணோடும் உடுக்கனளோடும்
மங்குகடல் இேற்னறோடும் பிறந்த தமிழ்" - பாரதிதாசன் 

"பஃறுளி யாற்றுடன் பன் மலை அடுக்கத்துக்
குமரிக் கோடும் கொடுங்கடல் கொள்ள
வடதிசைக் கங்கையும் இமயமும் கொண்டு,
தென்திசை ஆண்ட தென்னவன் வாழி"    - சிலப்பதிகாரம்ம்

"பொருப்பிலே பிறந்து தென்னன் புகழிலே கிடந்து சங்கத்து
இருப்பிலேயிருந்து வைகையேட்டிலே தவழ்ந்த பேதை
நெருப்பிலே நின்று கற்றோர் நினைவிலே நடந்தோரேன
மருப்பிலே பயின்ற பாவை மருங்கிலே வளருகின்றாள்” - வில்லி பாரதம், சிறப்புப் பாயிரம்

#### தனித்தன்மை
“தெள்ளுற்ற தமிழமுதின் சுவை கண்டார், 
இங்கமரர் சிறப்புக் கண்டார்” - மகாகவி பாரதியார்

“அமிழ்தத்தை கடைந்தால் அதிலிருந்து 
கிடைக்கும் அரிய சொல்லே ‘தமிழ்’ ” - நாமக்கல் கவிஞர் இராமலிங்கம் பிள்ளை

ேோன்கலந்த மோணிக்கேோெக நின்ேோெகத்லத
நோன் கலந்து போடுங்கோல் நற்கருப்பஞ்ெோற்றினினல
னதன்கலந்து போல்கலந்து நெழுங்கனித் தீ ஞ்சுலே கலந்நதன்
ஊன் கலந்து உயிர்கலந்து உேட்டோமல் இனிப்பதுனே (3263)

#### பொதுமைப் பண்பு

"யாதும் ஊரே; யாவரும் கேளிர்;
தீதும் நன்றும் பிறர்தர வாரா;
நோதலும் தணிதலும் அவற்றோ ரன்ன;
சாதலும் புதுவது அன்றே; வாழ்தல்
இனிது என மகிழ்ந்தன்றும் இலமே; முனிவின்,
இன்னாது என்றலும் இலமே; 'மின்னொடு
வானம் தண்துளி தலைஇ, ஆறாது
கல்பொருது இரங்கும் மல்லற் பேர்யாற்று
நீர்வழிப் படூஉம்' என்பது திறவோர்
காட்சியின் தெளிந்தனம் ஆகலின், மாட்சியின்
பெரியோரை வியத்தலும் இலமே;
சிறியோரை இகழ்தல் அதனினும் இலமே." 
                            புறநானூறு 192, கணியன் பூங்குன்றன்

#### நடுவு நிலைமை
சமன்செய்து சீர்தூக்குங் கோல்போல் அமைந்தொருபால்
கோடாமை சான்றோர்க் கணி.   குறள் 118

#### தாய்மைத் தன்மை
தமிழ் எனும் மூல மொழி தான் மட்டுமே என்ற தன்னலமின்றி தாய்மைப் பண்புடன் திராவிட மொழிக் குடும்பம் உருவாகிட அடிப்படையில் விளங்கியது. பேச்சு மொழியென்றும், இலக்கிய வளமிக்க மொழிகளென்றும், பல்வேறு தன்மையுள்ள மொழிக் குடும்பத்தில் முதலாய் ஏனையவற்றுக்குத் தொடக்கமாய் விளங்கும் தாய்மைப் பண்பு ஏனைய இயற்கை மொழிகளை விட சிறப்பானது.

#### பண்பாடு, கலை, பட்டறிவு வெளிப்பாடு
##### அகம் - புறம் 
##### காப்பியங்கள் 
##### கட்டடக்கலையும் தமிழர் பண்பாடும் 
##### ஓவியக் கலையும் தமிழர் பண்பாடும் 

#### பிற மொழித் தாக்கமில்லா தனித்தன்மை

#### இலக்கிய வளம்
##### தனித்துவமான இலக்கணச் செழுமை:
தமிழ் மொழியின் மற்றொரு தனித்துவம் அதன் செறிவான இலக்கண அமைப்பாகும். தமிழுக்கு இலக்கணம் வகுத்த தொல்காப்பியம், ஒரு மொழிக்கான இலக்கணத்தை எழுத்து, சொல் என நின்றுவிடாமல், வாழ்வியலுக்கும் இலக்கணம் வகுத்துள்ளது. இது தமிழ் மொழிக்கே உரித்தான தனிச்சிறப்பாகும்.

தமிழ் இலக்கணத்தின் மூன்று பிரிவுகள்:

  - எழுத்து: மொழியின் அடிப்படை ஒலிகள் மற்றும் எழுத்துருக்கள் பற்றியது.

  - சொல்: சொற்களின் உருவாக்கம், வகை மற்றும் பயன்பாடு பற்றியது.

  - பொருள்: வாழ்வியல் நெறிகள், மனித உறவுகள், புற வாழ்க்கை நிகழ்வுகள் என மனித வாழ்வுக்கான இலக்கணம். (குறிப்பாக அகம், புறம்)

  வேறு எந்த மொழியிலும் ‘பொருள்’ இலக்கணம் இல்லை என்பது தமிழ் மொழியின் தனித்துவத்தை நிலைநிறுத்துகிறது. மானிட வாழ்வை அக வாழ்க்கை (உள்ளத்து உணர்வுகள், அன்பு) மற்றும் புற வாழ்க்கை (வீரம், கல்வி, கொடை) எனப் பகுத்து, அவற்றிற்கான நெறிகளை இலக்கணமாக வகுத்த பெருமை தமிழுக்கு மட்டுமே உண்டு.

##### வளமான இலக்கியப் பரப்பு:
தமிழ் மொழி இலக்கிய வளத்தில் மிகவும் செழிப்பானது. சங்க காலம் தொட்டு இன்று வரை எண்ணற்ற இலக்கியங்கள் தோன்றி தமிழ் மொழியை வளப்படுத்தியுள்ளன. பழந்தமிழர் வாழ்வைச் சித்திரிக்கின்ற சங்க இலக்கியங்கள், நீதி நூல்கள், காப்பியங்கள், பக்திப் பாடல்கள் எனப் பல்வேறு வடிவங்களில் தமிழ் இலக்கியச் செல்வங்கள் அமைந்துள்ளன. இந்த இலக்கியங்களே தமிழ் மொழியின் சீரஞ்சீவிக்கும், அதன் தொடர்ச்சிக்கும் பெரும் பங்காற்றுகின்றன.

முக்கிய தமிழ் இலக்கிய வகைகளில் சில:

**சங்க இலக்கியங்கள்** : பத்துப்பாட்டு, எட்டுத்தொகை (வாழ்வியல், வீரம், காதல்)

**நீதி நூல்கள்** : பதினெண் கீழ்க்கணக்கு நூல்கள் (திருக்குறள், நாலடியார் போன்றவை) – அறநெறிகள்.

**காப்பியங்கள்** : ஐம்பெருங்காப்பியங்கள், ஐஞ்சிறுகாப்பியங்கள் – கதை மரபுகள்.

**பக்தி இலக்கியங்கள்**: பன்னிரு திருமுறைகள், நாலாயிரத் திவ்யபிரபந்தம் – இறையுணர்வு.

**இலக்கண நூல்கள்**: தொல்காப்பியம், நன்னூல், யாப்பெருங்கலக்காரிகை – மொழியின் அமைப்பு.

**அறநெறி நூல்கள்**: நல்வழி, மூதுரை, உலகநீதி, கொன்றைவேந்தன் – வாழ்வியல் வழிகாட்டிகள்.

#### உயர் சிந்தனை

ஒன்றா உலகத்து உயர்ந்த புகழல்லால்
பொன்றாது நிற்பதொன் றில்.   குறள் 233.

ஈதல் இசைபட வாழ்தல் அதுவல்லது
ஊதியம் இல்லை உயிர்க்கு.   குறள் 231.

ஒன்றா உலகத்து உயர்ந்த புகழல்லால்
பொன்றாது நிற்பதொன் றில்.   குறள் 233.

"உண்டால் அம்ம இவ்வுலகம் இந்திரர்
அமிழ்தம் இயைவ தாயினும், இனிதுஎனத்
தமியர் உண்டலும் இலரே; முனிவிலர்;
துஞ்சலும் இலர்; பிறர் அஞ்சுவது அஞ்சிப்
புகழ்எனின் உயிருங் கொடுக்குவர்; பழியெனின்
உலகுடன் பெறினும் கொள்ளலர்; அயர்விலர்;
அன்ன மாட்சி அனைய ராகித்
தமக்கென முயலா நோன்தாள்
பிறர்க்கென முயலுநர் உண்மை யானே."
                            புறநானூறு 182, கடலுள் மாய்ந்த இளம்பெருவழுதி

மனத்துக்கண் மாசிலன் ஆதல் அனைத்தறன்
ஆகுல நீர பிற.            - குறள் 34

அழுக்கா றுஅவாவெகுளி இன்னாச்சொல் நான்கும்
இழுக்கா இயன்றது அறம். - குறள் 35

"அறம் எனப்படுவது யாது?" எனக் கேட்பின்
மறவாது இது கேள் மன் உயிர்க்கு எல்லாம்
உண்டியும் உடையும் உறையுளும் அல்லது
கண்டது இல்.              - மணிமேகலை  

#### கலை, இலக்கிய தனித்தன்மை வெளிப்பாடு - பங்களிப்பு
இயற்றமிழ் இலெத்தமிழ் நோடகத் தமிநழன  
ேலகப்பட ெோற்றினர் மதியுணர்ந் னதோனர 

ஏழுலகும் புகழ்முத்து முத்தமிழ் 

“பாலும் தெளிதேனும் பாகும் பருப்புமிவை
நாலும் கலந்துனக்கு நான்தருவேன் - கோலஞ்செய்
துங்கதுங்கக் கரிமுகத்து தூமணியே நீயெனக்கு
சங்கத்தமிழ் மூன்றும் தா” - நல்வழி, கடவுள் வாழ்த்து

“அத்திருத்தகு நாட்டினை அண்டர் நாடு
ஒத்திருக்கு மென்றால் அது ஒக்குமோ
எத்திறத்தினும் ஏழுலகும் புகழ்
முத்தும் முத்தமிழும் தந்து முற்றலால்” - கம்பராமாயணம் 

“முத்தமிழே கற்று முழங்கு மெய்ஞானிக்குச்
சத்தங்கள் ஏதுக்கடி குதம்பாய்
சத்தங்கள் ஏதுக்கடி” - குதம்பைச் சித்தர்

“மும்மலையும் முந்நாடும் முந்நதியும் முப்பதியும்
மும்முரசும் முத்தமிழும் முக்கொடியும் - மும்மாவும்
தாமுடைய மன்னர் தடமுடிமேல் தாரன்றோ
பாமுறைதேர் வள்ளுவர்முப் பால்” - திருவள்ளுவமாலை

"தெள்ளுற்ற தமிழமுதின் சுவை கண்டார், 
 இங்கு அமரர் சிறப்பு கண்டார்! - மகாகவி பாரதி.

#### மொழிக் கோட்பாடு

## முடிவுரை